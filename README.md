# GIP01_DagverslagenStage
## 2017-10-02
De eerste stagedag: een beetje spannend. Als eerste werd er mij uitgelgd hoe ze vergaderen met het buitenlandse collegae. Dit gebeurt via camera's,t tv's en tablets. Ze gebruiken ervoor de programma's *Vidyo* of, moderner, *Zoom*. *Starleaf* zou ook een optie geweest zijn, maar had spijtig genoeg geen werkbalk wanneer het op full screenmodus stond. Mijn mentor heeft er me wat over vertelt. Op [start.etaplighting.com](https://sites.google.com/view/startportal/homepage), m.n. [hier](https://sites.google.com/view/zoomvideo/homepage), gemaakt met *Google Sites*, heb ik enkele aanpassingen/verbeteringen aangebracht, al had het platform niet alle mogelijkheden en was de site dus ook niet perfect afgewerkt. Ik vond het best wel leuk.

## 2017-10-03
De tweede dag zijn we begonnen met een gesprek over mijn GIP-taken. We hebben o.a. al gesproken over de case study. Vervolgens deed *Isabel* (het programma) weer moeilijk, terwijl de oude Isabel-kaarten vervangen moesten worden door nieuwe kaarten, en keek ik hoe het werd opgelost. Een laptop van de boekhoudafdeling die oorspronkelijk werd gebruikt voor *Isabel* werkte niet meer goed, dus heb ik er een nieuwe Windows 10-image op gezet. Het was erg interessant om te zien hoe het dagelijks leven van een doorsnee IT'er in een bedrijf op de voet te kunnen meevolgen, incl. de vele praktische problemen daar.

## 2017-10-04
Vandaag was mijn mentor met verlof. Ik heb de dag doorgebracht met een collega van hem. Eerst heeft hij me wat uitleg gegeven over de manier waarop de servers er worden beheerd, incl. de gebruikte software ervoor. Daarna heb ik nog wat gewerkt aan mijn case study. Hetgeen waar het meeste tijd in gekropen heeft vandaag, was de vervanging van een UPS met een 'intelligente' versie ervan. Deze heeft mijn tijdelijke mentor ook geconfigureerd en getest.

## 2017-10-05
Mijn mentor was deze voormiddag op een vergadering o.i.d.. Ik bleef dan weer bij zijn collega. De grafische kaart van een computer werkte niet meer naar behoren, maar het was al voldoende om het stof ervan af te blazen en het te herconnecteren. Verder hebben we een netwerkboot uitgevoerd. Na de middag ging mijn mentor (soort van) vergaderen met 2 mannen die de accountmanager van ETAP had gestuurd, waar ik bij mocht zijn. Dat was wel redelijk 'uniek' denk ik, maar sowieso ook leerrijk om iets meer over het bedrijfsleven te snappen en ervaren, om er als stagiair bij te mogen zijn.

## 2017-10-06
De laatste dag van mijn stage. Vandaag was mijn mentor wel de hele dag aanwezig. Ik heb de HDD en batterij van de 'versleten' boekhoudlaptop (zie dag 2) vervangen. Verder heb ik nog een soort handleiding voor *Zoom* samengesteld, die ik ook voor mijn case study zou kunnen gebruiken, speciaal voor gebruikers die niet goed doorhebben wat ermee moest gebeuren als ze op die manier, vanop afstand, gaan communiceren. Uiteraard hebben ze er ook de site voor nodig die ik dag 1 bewerkt heb.

## Reflectie
De stage is afgerond. het is weer aanpassen aan de school. Ik vond het echt waar een erg toffe, leerrijke ervaring met goede begeleiding en toffe collegae/mentoren. Ik heb veel bijgeleerd over de job als informaticus in een bedrijf, m.n. de systeem- en netwerkbeheerder, en ook hoe alles in de praktijk in een bedrijf in zijn werk gaat, m.n. de IT-toepassingen daar, want praktijk blijft toch steeds anders dan op school. Ik zou graag het bedrijf in kwestie en mijn mentor(en) erg voor bedanken, alsook de projectco√∂rdinator van marketing, die mij enorm heeft geholpen met de huisstijlanalyse van het bedrijf!
